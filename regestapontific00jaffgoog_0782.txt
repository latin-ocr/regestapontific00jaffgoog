Quem operi nostro adiungimus, Indicam Initiorum ita instituimus, ut prima bullarum vel brevium
verba ordine alphabetico digereremus; quae quoniam tam medii quam recentioris aevi temporibus non iuxta
unam eandemque legem orthographicum scripta sunt, - etenim v. gr. in privilegiis aut in libris manuscriptis
modo „estimq carissimus, caritas, carosensis“, modo „aestimo, karissimus, charitas, Karesensis“ invenitur, —
ubique antiquam scribendi rationem sequi non dubitavimus. Privilcgium igitur indagaturus, quod incipit „Equum
et rationabile“, non ad rubricam E, sed ad A oculos suos dirigere debet.

Notandum praeterea est, numeros quos graecae litterae (a, β, 7 etc.) sequuntur, in supplemento, quos
litterae ,„Add.“ sequuntur, in Addendis requirendos esse.

Porro cum et librarii et editores saepissime documentorum verba partim negligentiapartim consulto
transmutaverint, suadeamus lectori oportet, ut si primo loco verba qnae requirit, non repererit, secundo tertiove
ea investiget. Utamur exemplo: introitus „Piae postulatio voluntatis“ in plus minusve 250 bullis legitur; pro
quo invenimus etiam „Pia postulatio voluntatis“, „Piae postulationes volunt“, „Piae voluntatis postulatio“; quos
corrigere introitus sane non nostrum erat, licet menda in eis inesse suspicemur. Aliud exemplum hoc est:
unusquisque novit, multa saeculi VIII-xl. privilegia incipere verbis: „Quoniam semper sunt concedenda“ aut
„Quoniam sunt semper concedenda“. Attamen in permultis libris, non antiquioribus tantum, verum etiam qui
nostris temporibus eduntur, reperitur: „Quoniam semper sint concedenda“ aut — quod peius est — „Quum
semper“ exindeque „Cum semper sint concedenda“, quamquam plus semel repetitum est, siglam „an valcrc
„quoniam“. In his vel aliis ciusdem generis casibus lectorem ad recta initia revocare non omisimus.

Addamus pauca de verborum numero, quern in componendo indice elegimus. Vetus est documenta
papalia cibantibus consuetudo, ut duo vel tria, quibus incipiunt, verba laudent. Quam consuetudinem et ipsi
secuti, unicuique regesto prima contextus verba adiunximus. Dicet fortasse aliquis, haec ad constituendum in·
dicem non sufficere, in quo tot verba citanda sint, quot opus sit ad regestum unum ab alio discernendum. Cui
respondere liceat: hcc fieri minime potuisse, tum quia apud plerosque numeros, ubi de privilegiis agitur, no
tota quidem arenga ad ea distinguenda sufficiat, cum praelationes tales: „Iustis petentium desideriis“ cto„
„Religiosam vitam eligentibus“ etc„ „Quotiens a nobis petitur“ eto. sine ulla varietate privilegiis innumeris sint
praemissam tum vero quia canonistae medii aevi et regestorum editores nostri temporis non plura quarn duo
vel tria verba indicare soleant.

Quibus rebus impediti, modo unum, modo duo, modo triavcl quatuor verba citavimus. Neque enim,
ut unam eandemque regulam ubique constanter servaremus, sed ut indicem constitueremus, in quo quod quae·
⁴ riter, facillime reperiretur, prima nobis lex erat.

Restat, ut Bartholdo Lasch, Phil. Dect„ qui in conscribendo indico pretiosissimum nobis auxilium tulit,
gratim hoc loco agamus.

s. n.

 

